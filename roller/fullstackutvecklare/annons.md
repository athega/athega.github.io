---
title: Fullstackutvecklare med erfarenhet av Javascript och Java
---

Fullstackutvecklare med erfarenhet av Javascript och Java
=========================================================

Vem söker vi?
-------------

Vi söker nu dig som är en duktig och erfaren utvecklare med minst fem års erfarenhet.
Du drivs av att leverera högkvalitativa lösningar och ser ljust på att hela tiden utveckla din egen kompetens med likasinnade.
Tack vare din erfarenhet så har du inga problem att sätta dig in i befintlig kod.

Du har arbetat med hela stacken. Goda kunskaper i Javascript.
Bred kunskap inom Javaplattformen och praktisk erfarenhet av ett urval av olika tekniker inom webbutveckling,
både front- och backend. Behärskar single-page application (SPA), enhetstestning, designmönster och modularisering.
Bekväm med testdriven utveckling och design. Du har kunskaper om olika lagringstekniker såsom exempelvis NoSQL,
dokumentorienterad lagring och relationsdatabaser. Du kan Linuxmiljö och spenderar gärna tid i terminalen.
Erfarenhet av något scriptspråk är meriterande, t.ex. PHP, Go, Ruby eller Python.

Dina teknikerfarenheter
-----------------------
Du ska ha arbetat med:
- Javascript
- CSS
- HTML
- Java och / eller C#

Meriterande
-----------
Om du har arbetat med följande tekniker är det meriterande:
- Node
- React
- Angular
- Vue.js
- SASS
- Redux
- ES6
- Selenium

Därtill är det meriterande om du
--------------------------------
- Har en Github-profil med lite saker att visa oss.
- Har skrivit kod sen du var barn.
- Har arbetat med agila arbetsmetoder såsom Scrum eller Kanban.
- Håller dig uppdaterad med en eller flera teknologier eller programmeringsspråk.
- Har erfarenhet av stora sajter, CMS och prestandaoptimering.

I våra uppdrag
--------------
Våra uppdrag har mycket verkstad! Slutprodukten syns ofta och gör skillnad, d.v.s. vi når ut till en stor
 publik tack vare väletablerade bolag inom de stora mediahusen. I uppdragen finns en styrning för att hantera
 krav och förväntningar så att teamet kan jobba på bästa sätt och så att alla mår bra. Styrningen bygger på
 agila grunder, t.ex. Scrum eller Kanban. Det är mycket “DevOps”-tänk, d.v.s. muren mellan utvecklingen och
driften tas bort. Det är lätt att “releasa”, göra förändringar och välja ny teknologi utan att skriva om allt gammalt.

Våra kunder
-----------
Vi brukar säga; "Du har redan sett vad vi gjort"". Då syftar vi på att vi är verksamma inom IT och mestadels inom
mediebranschen och även inom fintech. Våra konsulter kan tekniken bakom video-on-demand tjänster och stora ledande
nyhetssajter. Vi arbetar bland annat med kunder som Aftonbladet, Expressen, SvD, TV4, UR, Natur & Kultur och SEB.

Din ansökan
-----------
Du är varmt välkommen med din ansökan till oss! Tjänsten söker du genom att skicka ditt CV och ett personligt brev
till <a href="mailto:rekrytering@athega.se">rekrytering@athega.se</a>. Ange referens: "Fullstackutvecklare".
