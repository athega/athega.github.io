---
title: "Mjukvarutips från Valtech Tech Day 2012"
date: 2012-06-01
last_updated_by: peter
---
I onsdags var jag ([Peter](/peter)) och [Johan](/johan)
på Valtech för deras årliga [Tech Day](http://vtd12.se/).

Istället för att skriva om presentationerna tänkte jag lista några
av de applikationer och ramverk som nämndes under dagen.

### Network Link Conditioner

Ett litet verktyg som du hittar i paketet **Hardware IO Tools for Xcode**

### [Flexslider](http://www.woothemes.com/flexslider/)

Ett helt responsivt bildspel baserat på jQuery.

### [Modernizr](http://modernizr.com/)

Modernizr är ett JavaScript-ramverk som används för att identifiera
vilka funktioner en besökares webbläsare stödjer. Det gör det enklare
för utvecklaren att börja använda sig av HTML5 och CSS3 funktioner som
ännu inte stöds av alla webbläsare.

### [ImageOptim](http://imageoptim.com/)

Med ImageOptim kan man snabbt och enkelt
komprimera bilder, främst för användning på nätet.
Det stödjer formaten PNG, JPEG och GIF.
Det är för övrigt en OS X applikation.

### [The Play framework](http://www.playframework.org/)

Ett riktigt intressant webbramverk som med tiden har
fått ett ökat fokus på JVM-språket
[Scala](http://www.scala-lang.org/).


### [jQuery Message Queuing](http://benalman.com/projects/jquery-message-queuing-plugin/)

En meddelandekö implementerad som ett [jQuery](http://jquery.com/)-plugin.

> You can also get some quantity of JavaScript ducks, put them in a boat,
> in a line, and have them fight loudly over who gets to use the oars.

### [Meteor](http://meteor.com/)

Ett riktigt spännande webbramverk byggt med [Node.js](http://nodejs.org/).
Något av det intressantaste med Meteor är att man i stort sett har suddat ut
gränsen mellan klient och server.

### [Handlebars.js](http://handlebarsjs.com/)

En vidareutveckling eller snarare en utökning av mallspråket
[Mustache](http://mustache.github.com/). (Ett annat alternativ är
[Hogan.js](http://twitter.github.com/hogan.js/) från Twitter)

### [Jasmine](http://pivotal.github.com/jasmine/)

BDD-testramverk för JavaScript. Jag använder det oftast i
kombination med [CoffeeScript](http://coffeescript.org/),
enligt mig blir det riktigt stiligt.

### [Clojure](http://clojure.org/)

En LISP-dialekt på JVMen, en perfekt kombination? Jag tror nästan det :)
För pakethantering och beroendehantering så rekomenderas [Leiningen](http://leiningen.org/).

### [SPDY](http://dev.chromium.org/spdy)

Experimentell ersättare för HTTP, med fiffiga funktioner som
multiplexing, komprimering av headers samt server push bara för att
nämna några.

/ [Peter](/peter)
