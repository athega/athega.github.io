---
title: "Mountain.rb - Dag 1"
date: 2010-10-19
last_updated_by: peter
---
<a href="/assets/legacy/uploads/2010/10/flatirons.jpg"><img class="alignnone size-full wp-image-886" title="Flat Irons" src="/assets/legacy/uploads/2010/10/flatirons.jpg" alt="Flat Irons Boulder" width="750" height="374" /></a>
Athegas Peter Hellberg (<a href="http://twitter.com/peterhellberg"><span style="color: #888888;">@peterhellberg</span></a>) och Andrew Crookston (<a href="http://twitter.com/acrookston"><span style="color: #888888;">@acrookston</span></a>) har precis spenderat några dagar i Boulder, Colorado, USA (<a title="Google Maps karta" href="http://maps.google.com/maps?f=q&source=s_q&hl=en&geocode=&q=Boulder,+CO,+usa&sll=59.297891,18.044232&sspn=0.01238,0.035019&ie=UTF8&hq=&hnear=Boulder,+Colorado&ll=40.014994,-105.335884&spn=0.148562,0.410957&t=h&z=12">karta</a>) för att medverka på konferensen <a href="http://mountainrb.com">Mountain.rb</a> – <em>"A ruby pioneers conference" .</em>

Konferensen lockade med flera ledande personligheter inom Ruby communityn som Jim Weirich (<a href="http://twitter.com/jimweirich">@jimweirich</a>) uppfinnare av <a href="http://en.wikipedia.org/wiki/Rake_(software)">Rake</a>, Blake Mizerany (<a href="http://twitter.com/bmizerany">@bmizerany</a>) uppfinnare av <a href="http://www.sinatrarb.com">Sinatra</a> och Evan Phoenix (<a href="http://twitter.com/evanphx">@evanphx</a>) lead developer på <a href="http://rubini.us/">Rubinius</a> ett alternativt Ruby VM, samt många andra duktiga talare.

Första dagen spenderade vi med en promenad i staden där vi bland annat hälsade på hos <a href="http://dojo4.com/">Dojo4</a> – en lokal utvecklingsbyrå, och tog oss upp till en av Boulders mer kända utsiktsplatser, Chautauqua som ligger vid foten av Flat Irons (bilden). Boulder ligger fantastiskt vackert vid 1,655 meter höjd precis där Rocky Mountains möter The Great Plains. Längs med hela den västra horizonten, från norr till syd, tornar bergen rakt upp ur marken som en vägg. Vänder man blicken mot öster ser man bara platt mark så långt ögat når.

Boulder har drygt 100 000 invånare och Colorados officiella (och största) universitet med ca 30 000 studenter – en stad som kanske närmast kan liknas vid Uppsala hemma i Sverige. Trots den lilla storleken har Boulder en stor och aktiv teknik scen med flest systemutvecklare per capita och över 100 s.k. startups. Jämfört med te.x. San Francisco har man en väldigt öppen kultur där man gärna delar med sig av erfarenheter och hjälper aktivt varandra. Regelbundna möten arrangeras där alla får komma.

Eftermiddagen bjöd på registrering med mingel. Arrangören Marty Haught (@<a href="http://twitter.com/mghaught">mghaught</a>) hade till konferensen hittat på en liten <a href="http://mountainrb.com/cardgame">kort-bytar lek</a> där man vid registreringen fick välja mellan fyra karaktärer; Cowboy, Prospector, Homesteader och Trapper. Detta val visade sig ha lite konsekvenser senare under konferensen när vi fick spelreglerna förklarade för oss tillsammans med en uppmaning att skapa valfritt program för att räkna poäng eller göra annat kul med korten vi hade.

Vi träffade bland andra Brennan Dunn (<a href="http://twitter.com/brennandunn">@brennandunn</a>) som bygger ett riktigt intressant öppet källkods-projekt som heter <a href="http://github.com/brennandunn/rack-cms">Rack::CMS</a>, ett lättviktigt CMS som gör det möjligt för icke tekniker att ändra textinnehåll på en hemsida, använder <a href="http://code.google.com/p/redis/">Redis</a> som lagringsmotor. Peter Williams (<a href="http://twitter.com/pezra">@pezra</a>) med <a href="http://resourceful.rubyforge.org/">Resourceful</a>, ett gem för cachning av HTTP requests och Ryan Angilly (<a href="http://twitter.com/angilly">@angilly</a>) lokal entreprenör som bland annat byggt <a href="http://gwop.us/">gwop.us</a> ett mikrobetalningssystem för bloggare.

/ [Peter](/peter)
