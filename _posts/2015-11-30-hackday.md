---
title: "Athegas hackday 2015"
date: 2015-11-30
tags:
  - codebase 2015
  - athegas hackday
  - 2015
last_updated_by: tobbe
---
Vår årliga hackday genomfördes i år på Nynäs Havsbad. Traditionsenligt med tillhörande inslag i miljö av skärgård, kallbad, sjöutsikt från tornrum och en och annan fyr.

![fyr](/assets/legacy/uploads/2015/11/fyr_nynashavsbad.jpg)

Nytt för i år är att transporten genomfördes helt CO2-fritt med elbilar från Gullmarsplan. De vanliga parkeringsplatserna visade sig sakna laddstolpar. När vi till slut lyckats parkera vid olika eluttag på märkliga ställen på Havsbadens campus, började äntligen skapandet av årets olika projekt. Vilka fantastiska saker det går att bygga på en dag numera!

Flera av oss hade valt spelutveckling med lite olika teknik och målplattformar. En Andriodutvecklare som provar Swift, C-utveckling på simulerad ROM för Nintendo Entertainment System (NES) samt ett spel gjort med med libGDX. Återigen helt fantastiskt att få ihop fungerande spel på den korta tiden och utan daglig erfarenhet av spelutveckling. Det bekräftar, inte minst, att våra erfarna utvecklare snabbt kan ta till sig nya språk och plattformar.

Vi såg också fina exempel på machine learning, Data Science, Apple TV och IoT som Physical Web med Beacons. Dessutom gjordes en Andriodapplikation, som hjälper till när du parkerar, klar för release.

Men det projekt med bäst utformning för demo var ändå det som gjordes med Lego Mindstorms.

[https://www.youtube.com/watch?v=SBb7P-RoYLU&feature=youtu.be](https://www.youtube.com/watch?v=SBb7P-RoYLU&feature=youtu.be)

Ni kan studera detaljer, kod och läsa mer om projekten på Athegas GitHub.

[https://github.com/athega/acb2015/blob/master/README.md](https://github.com/athega/acb2015/blob/master/README.md)

Håll tillgodo

/ [Torbjörn Nilsson](/tobbe)
