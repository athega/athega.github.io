---
title: "Potion, ett objekt- och mixin-orienterat språk"
date: 2009-07-02
last_updated_by: peter
---
<img class="size-full wp-image-223" title="Potion" src="/assets/legacy/uploads/2009/07/potion.png" alt="Why’s Potion" width="320" height="211" />

Författaren, tecknaren, musikern, konstnären, och programmeraren <a href="http://whytheluckystiff.net/">Why the Lucky Stiff</a> har under en tid jobbat med ett litet och snabbt språk som han döpt till<strong> </strong>Potion. Språket är inte på något sätt färdigt eller ens menat att tas på allvar, men jag tycker att det är roligt att experimentera med nya och annorlunda språk.
<h2>Mantrat bakom Potion</h2>
"Allt är ett objekt, men objekten är inte allt" samt tillägget "Oh, och allt är en funktion"
<h2>Vad är speciellt med Potion?</h2>
<ul>
  <li>Potion kompilerar ner programmen till maskinkod</li>
  <li>Det inkluderar en liten "generational near-exact garbage collector"</li>
  <li>Det är två språk i ett: ett för kod, ett för data</li>
  <li>Det består av färre än 10.000 rader C</li>
</ul>
Potion är inspirerat av språken <a href="http://www.iolanguage.com/">Io</a>, <a href="http://www.ruby-lang.org/en/">Ruby</a>, <a href="http://caml.inria.fr/ocaml/">OCaml</a>, <a href="http://www.lua.org/">Lua</a>, <a href="http://www.rebol.org">REBOL</a> och C. I den ordningen.
<h2>Installation under Mac OS X</h2>
Först måste man installera <a href="http://www.complang.org/ragel/">Ragel</a> och det gör man enklast genom <a href="http://www.macports.org/">MacPorts</a>:

<code style="padding: 0 0.5em; color: #fff; background-color: #000;">sudo port install ragel</code>

Och sedan klonar man källkoden med <a href="http://git-scm.com/">Git</a>:

<code style="padding: 0 0.5em; color: #fff; background-color: #000;">git clone git://github.com/why/potion.git</code>

Efter det kompilerar man koden:

<code style="padding: 0 0.5em; color: #fff; background-color: #000;">make</code>
<h2>Dags att skriva lite kod</h2>
<h3>Enklast möjliga</h3>

    'Athega' print

Kommer helt enkelt att skriva ut strängen 'Athega' genom att man skickar meddelandet <code>print</code>.

<h3>Något lite roligare</h3>

    loop: 'Athega' print.

I Potion startar man block av kod med kolon och avslutar med punkt. Kommandot <code>loop</code> kommer att inte helt oväntat loopa över blocket (en oändlig loop). Meddelandet <code>print</code> sänds till strängen 'Athega'. Strängar är objekt, som allt annat. De tar emot meddelanden. Meddelanden är separerade från objekt med mellanrum. (I de flesta programmeringsspråk använder man punkt för att separera meddelanden, här (precis som i Svenska) representerar punkt ett avslut på något.)

<h3>Listor</h3>

    ('kaffet', 'på', 'h21', 'rockar') at (2) print

Nu skriver vi ut strängen 'h21'. Allt inom parenteser är <strong>listor</strong>. Vi skickar meddelandet <code>at</code>. Alla listor har ett <code>at</code> meddelande som hämtar poster baserat på positionen i listan.

Notera att efter <code>at</code> meddelandet kommer det en till lista. <code>(2)</code> är ett argument till <code>at</code>. Den ser ut som en lista (och det <em>är</em> en lista,) men vi kallar den för ett argument eftersom den kommer efter ett meddelande.

<h2>Den funktionella sidan</h2>

    minus = (x, y): x - y.
    minus (y=10, x=6)


Här har vi en variabel som innehåller en funktion. Funktionen subtraherar <code>y</code> från <code>x</code>. I detta fall returneras -4.
(Detta liknar hur nyckelordsargument fungerar i Lua och Python)

<h2>Den objektorienterade sidan</h2>

    Person = class: /name, /age, /sex.
    
    Person print = (): 
     ('Mitt namn är ', /name, '.') join print.
    
    p = Person ()
    p /name = 'Peter'
    
    p print

<h3>En subklass</h3>

    Developer = Person class (language): /language = language.
    
    Developer print = ():
      ('Mitt namn är ', /name, ' och jag gillar ', /language, '.') join print.
    
    u = Developer ('Ruby')
    u /name = 'Peter'
    
    u print

<h2>Licks</h2>

Till sist har vi <strong>Lick</strong> vilket är dataspråket jag nämnde tidigare. Men varför skulle man vilja ha två språk i ett? En anledning är att det kan vara svårt att uttrycka data i kod. 

Genom att ha ett separat litet dataspråk kan man bygga trädstrukturer av godtyckliga element, ungefär som i HTML. (Man kan se det som kod som har blivit tolkad men inte exekverad)

    [name (attr1='string', attr2=10) 'TEXT HERE']

Varje <strong>lick</strong> kan ha ett namn, en tabell med attribut och en lista med barn. Listan med barn kan även vara av någon annan datatyp. (tex nummer eller sträng)

<h2>Vidare läsning</h2>
<ul>
  <li><a href="http://hackety.org/potion/">Potion, a Short Pamphlet</a></li>
  <li><a href="http://github.com/why/potion/tree/master">why's potion at master - GitHub</a></li>
  <li><a href="http://en.wikipedia.org/wiki/Why_the_lucky_stiff">why the lucky stiff - Wikipedia</a></li>
</ul>

// [Peter](/peter)
