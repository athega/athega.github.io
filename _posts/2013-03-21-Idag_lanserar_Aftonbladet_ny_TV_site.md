---
title: "Idag lanserar Aftonbladet ny TV-site"
date: 2013-03-21
description: "Med en ny site för bara video blir upplevelsen bättre för användarna. Dessutom ökar annonsintäkterna."
tags:
  - nyhetsbrev
last_updated_by: mats
image_url: https://athega.se/system/uploads/2013/10/peterb_small.png
---
Med en ny site för bara video blir upplevelsen bättre för användarna. Dessutom ökar annonsintäkterna. Peter Björklund kan berätta mer.
------------
### Peter, du jobbar som konsult hos oss och har varit med under projektet, varför gör Aftonbladet en egen TV-site?
– På vanliga aftonbladet.se ligger alla filmer och klipp huller om buller med artiklar, reportage, foton och reklam. Det är tuff konkurrens om uppmärksamheten. Och eftersom Aftonbladet gör egna TV-program vill man gärna att publiken ska hitta dem. Den enda vettiga lösningen är att skapa en egen site byggd ungefär som en play-site med den skillnaden att den också pushar för de egenproducerade programmen. Layouten är ren, snygg och lättnavigerad. Och allt är enkelt sökbart.
<div class="float_right" style="max-width:342px; margin-left: 10px;">
<img alt="Peter Björklund" src="http://i3.createsend1.com/ei/j/E4/B9B/A5B/080812/peter.png"/>
<small>Peter Björklund på Athega var lead developer för aftonbladettv.se. Siten lanseras idag 20 mars och togs fram på tio månader.</small>
</div>

### Hur har ambitionen varit?

– Användarupplevelsen har hela tiden varit i centrum. Tänk dig att du sitter i en taxi med din iPad och är på väg ner i en tunnel. Bilden växlar då mjukt ner till lägre upplösning och sen när du kommer ut i det fria ökar bildkvaliteten lika mjukt igen. För att klara det kodas alla klipp till tre videoformat med vardera fyra bit-rates – 12 möjliga strömmar med andra ord. Övergångarna sker sömlöst och automatiskt helt baserat på enhetens aktuella förmåga att ta emot video. Självklart har vi också skapat specifika versioner av siten för mobiler, läsplattor och datorer.

### Vilka format valde ni?

– Vi valde HLS som står för HTTP Live Streaming, HDS (HTTP Dynamic Streaming) och MP4 (HTTP Pseudo Streaming). Om klienten stöder HLS så väljs det först.

### Intäkterna då, kan de öka?

– I februari 2013 blev intäkterna för första gången större för webbtidningen än för papperstidningen. Det är en milstolpe som visar var framtiden ligger. På nya TV-siten finns det många attraktiva reklamytor som kan generera mer intäkter. Det finns till exempel companion ads, pre-rolls, mid-rolls, end-rolls och in-skins. På svenska betyder det stora bakgrundsreklamytor, reklamsnuttar före, i och efter filmerna samt reklam runt själva filmytan.

### Hur lång tid tog det att bygga siten?

– Vi rev bort all gammal teknik och började från noll. Förstudien gjordes i maj förra året, sen valdes leverantörer och i september började vi skriva kod. Det har gått undan hela tiden. Nu vid premiären finns det drygt 3 200 GB lagrat fördelat på över 3 500 filmer och antalet ökar med 10-20 stycken per dag.

[tv.aftonbladet.se/](http://tv.aftonbladet.se/)
