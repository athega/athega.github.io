---
title: "Kanban Leadership Retreat Iceland 2011"
date: 2011-09-09
last_updated_by: peter
---
Jag firade midsommar på Island i år. Förutom att jag såg lite av landet deltog jag i Kanban Leadership Retreat (David J Anderson and Associates). Jag tycker det var en mycket givande tillställning och formatet (unconference) vad en ny erfarenhet för mig. Sessionernas innehåll bestämde vi tillsammans och i princip inga sessioner var förberedda innan. Detta gjorde att fria diskussioner fick stort utrymme. Sessionerna blev väldigt varierande i innehåll.

De övriga deltagarna var de flesta mycket erfarna av både Lean/System thinking och Kanban. Själv sög jag i mig av den samlade expertisen så mycket jag kunde. Eftersom vi alla bodde på samma hotell blev det naturligt med fortsatta spännande diskussioner långt in på småtimmarna.

Det enda jag efteråt känner var lite synd var att många sessioner krockade tidsmässigt, och jag hade velat varit med på alla. 

> Får jag möjlighet att åka nästa år, tvekar jag inte en sekund.

// [Mats](/mats)
