---
title: "Ansjovis"
date: 2023-09-29
description: "Hur relaterar priset på Ansjovis till vilken butik du handlar i?"
tags:
  - blogg
last_updated_by: peter
image_url: /assets/blog/2023-ansjovis.png
---
Efter att ha blivit tipsad (Tack Kolombiken) om en [intressant tråd](https://mastoreader.io/?url=https%3A%2F%2Fmastodon.gamedev.place%2F%40badlogic%2F111071396799790275) på Mastodon som handlar om
projektet [🔥 Heisse Preise 🔥](https://heisse-preise.io/), vilket tydligen blivit något av en [öppen gräsrotsrörelse](https://github.com/badlogic/heissepreise)
för prisjämförelser mellan matbutiker (ursprungligen) i Österrike så kom jag att tänka på
att jag tidigare hört talas om att [PRO](https://pro.se/) årligen släpper en [prisundersökning](https://pro.se/sa-tycker-vi/halsa-friskvard-och-konsumentpolitik/konsumentpolitik/pros-prisundersokning.html) vilken även
inkluderar en Excel-fil innehållandes en tabell över alla butiker som var med i
undersökningen det aktuella året.

> Den senaste tillgängliga rapporten är för [2022](https://pro.se/sa-tycker-vi/halsa-friskvard-och-konsumentpolitik/konsumentpolitik/pros-prisundersokning/prisundersokningen-2022.html) så det ska bli riktigt intressant att se hur det ser ut i den kommande rapporten för 2023.

Då `XLSX` inte är ett jättesmidigt format _(Även om det är något bättre än tidigare filformat för Excel)_
så började jag med att [skriva lite kod](https://gist.github.com/peterhellberg/ceed862a83c29a80b5bbd4631c24fb27) för att konvertera tabellen med butiker till några andra format
som är lättare att ha att göra med (`CSV`, `JSON`, `NDJSON`)

När jag väl hade informationen i ett trevligare format så tänkte jag att det kunde vara kul att se om
det fanns någon **uppenbar** koppling mellan hur mycket en specifik vara kostar i en "billig" (nåja) butik
jämfört med en dyr butik. (Min närmsta butik toppar för övrigt listan 💸)

Så det blev till att skriva lite [mer kod](https://gist.github.com/peterhellberg/87404bed18555b6a01b672cc046a97cd) vilken använder sig av biblioteket [go-chart](https://github.com/wcharczuk/go-chart) för att generera
linjediagram som bilder.

Det visade sig dock att för de flesta av de undersökta varorna var det rätt svårt att se någon solklar
koppling, men något oväntat så stack [Ansjovis](https://sv.wikipedia.org/wiki/Ansjovis_(fisk)) 🐟 ut ifrån mängden.

![Hela matkassens pris jämfört med Ansjovis](/assets/blog/2023-ansjovis.png)

/ [Peter](/peter)
