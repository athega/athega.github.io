---
title: "Aftonbladets nya live-studio"
date: 2013-03-15
last_updated_by: chrille
---
Nu får SVT och TV4 konkurrens. Aftonbladets nya live-studio är igång på minuten dygnet runt.
------------

<img class="float_right" alt="UR" src="http://i8.createsend1.com/ei/j/5F/D77/3A1/031218/img/aftonbladet.png" >

**Den nya studion byggdes upp bara några steg från centrala nyhetsdesken. Vi träffade Vasilios Hatciliamis och ställde några frågor.**

### Vasilios, du ledde uppbyggnaden av nya studion, hur lång tid tog det?

– Totalt tog det tre veckor att få all teknik på plats. Det här är vår andra studio så vi hade redan en hel del infrastruktur exempelvis för att ta in live video feed från olika källor.

### Varför byggde ni en ny studio?

### Hur mycket resurser behövs för att nå den här nivån?

– Vi vill kunna sända live med kort varsel i en studio som är byggd för livesändningar till skillnad mot vår gamla som var byggd för produktioner. Nya studion ligger på samma våningsplan som redaktionen. Nyhetsdesken kan ta beslut ena sekunden och nästa är vi igång. Tekniken är anpassad för att sända med minimal bemanning. Det räcker med en reporter framför kameran i studion och en tekniker i kontrollrummet. Teknikern fjärrstyr robotkamerorna, bildproducerar och styr grafiken. Det är också från kontrollrummet vi väljer in de olika livefeederna och håller kontakten med våra liveteam på fältet. Sen visar vi live-bilder i studion antingen med egen reporter på fältet eller genom att länka in andra sändningar och fylla på med expertkommentarer i studion.

<div class="float_right" style="max-width:342px; margin-left: 10px;">
<img alt="Vasilios Hatciliamis" src="http://i2.createsend1.com/ei/j/5F/D77/3A1/031218/img/vasilios.jpg"/>
<small>Vasilios Hatciliamis ledde uppbyggnaden av all teknik i den nya studion när Aftonbladet nu storsatsar på live-bevakning av nyhetshändelser.</small>
</div>

### Hur skiljer ni er från SVT?

– Vi kommer aldrig tablålägga några nyhetssändningar utan sänder när nyheterna är färska. Vi vill ha live-känslan och har ingen ambition att det ska kännas planerat. Vi är bra på att snabbt fånga känslor kring stora händelser och det ska vi fortsätta med. Så visst finns det fördelar mot de traditionella broadcast-kanalernas nyhetsrapportering.

### Men blir det inga omställningar alls?

– Våra reportrar kommer behöva lära sig mer teknik. Kraven är större på en videoreporter än på en skrivande reporter. Man måste kunna ställa in kameran rätt, hantera livesändningsutrustningen och videoredigera. När man åker iväg till en plats man ska sända ifrån har man ingen aning om de lokala förutsättningarna för att kunna feeda hem sin rapport. Finns det bra 3G/4G täckning, går det att komma ut på internet, finns det något wifi? Men allt är inte akututryckningar. För stora händelser vi känner till i förväg så har vi tid att planera tekniken och då kanske vi till och med hyr satellitbussar.

### Drack ni skumpa precis som Karin Magnusson och Jan Helin på premiärsändningen 18 februari?

– Ja, vi fick en chans att fira vi också.
