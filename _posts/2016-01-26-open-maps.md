---
title: "Öppna kartor"
date: 2016-01-26
tags:
  - öppna data
  - kartor
last_updated_by: johan
---
<a href="https://johanberonius.github.io/Lantmateriets-Fjallkarta/" target="_blank"><img src="https://johanberonius.github.io/Lantmateriets-Fjallkarta/fjallkartan.jpg" style="float: right; margin-left: 12px;"></a>

Lantmäteriet har vid årsskiftet släppt vissa av sina kartor fria som [öppen data](http://www.lantmateriet.se/sv/Kartor-och-geografisk-information/Kartor/oppna-data/).
Det innebär att de får användas, spridas, göras om, modifieras och byggas vidare på. Men det betyder inte automatiskt att de finns tillgängliga i ett färdigt format som passar att användas på webben och i appar.

Kartorna är anpassade för Sverige och använder sig av en annan projektion och ett annat koordinatsystem än vad globala kartor vanligtvis gör. Jag har därför bearbetat och optimerat kartbilderna för Fjällkartan så att den går att visa på t.ex. OpenStreetMap eller [Google Maps](https://johanberonius.github.io/Lantmateriets-Fjallkarta/fjallkartan.html), i [Google Earth](https://johanberonius.github.io/Lantmateriets-Fjallkarta/Google-Earth.kml) och i [Galileo-appen](https://johanberonius.github.io/Lantmateriets-Fjallkarta/galileo.ms).

För den som är nyfiken finns [koden på GitHub](https://github.com/johanberonius/Lantmateriets-Fjallkarta) tillsammans med instruktioner och länkar för att titta på kartan.

/ [Johan](/johan)
