---
title: "Nordic Ruby 2012"
date: 2012-06-23
last_updated_by: peter
---
Under förra helgen var jag ([Peter](/peter)),
[Johan](/johan), [Mikael](/mikael) och Petter på
[Nordic Ruby](http://2012.nordicruby.org/).

Tidigare år har vi åkt ner till Göteborg, men i år
flyttades konferensen till Stockholm, närmare bestämt
till [Yasuragi Hasseludden](http://www.yasuragi.se/).

## Fredag

När vi hade ätit frukost och druckit vårt [morgonkaffe](http://damatteo.se/)
var det dags för konferensen att komma igång ordentligt.

![Kaffe av Da Matteo](http://assets.athega.se/blogg/2012/06/nordic_ruby_coffee_by_da_matteo.jpg)

### Someone is wrong

Konferensen inleddes av [Joseph Wilk](https://twitter.com/josephwilk)
och han pratade om *Retorik för programmerare*. Han presenterade ett
antal olika sätt att använda sig av retorik för att förstärka sina
argument.

> Code wins arguments

Han nämnde även på att känslor ofta överskuggar logik.

### We don’t know HTTP

Den andra föreläsningen hölls av
[Konstantin Haase](https://twitter.com/konstantinhaase)
och han gick igenom de olika HTTP-verben och hur man egentligen borde
använda dem. (Enligt Konstantin missbrukas POST i allt för stor
utsträckning)

### Ruby++

[Ben Orenstein](https://twitter.com/r00k) gick igenom några
funktioner som det skulle vara trevligt om Ruby hade. Några exempel
på detta var *List comprehension* och *Significant whitespace*
(CoffeeScript/Python)

> Haskell is a slightly inconvenient language for the normal developer

Han visade även hur elegant syntax
LISP-dialekten [Clojure](http://clojure.org/) har.
En fördel med funktionella språk är att det generellt
sett är väldigt enkelt att skriva tester.

### Therapeutic Refactoring

[Katrina Owen](https://twitter.com/kytrinyx) höll, enligt mig, en av
konferensens absolut bästa föreläsningar.

> Random acts of refactorings

Vi fick följa henne när hon steg för steg tog sig an uppgiften
att förbättra en metod som varken var testad eller lätt att förstå.

Ett av hennes knep var att skriva nonsens-tester för att
få reda på vad metoden returnerar.

Hon använde även designmöstret
[Replace Method with Method
Object](http://www.refactoring.com/catalog/replaceMethodWithMethodObject.html)

> Extract and then eliminate codejunk!

Hon nämnde också att det inte är någon bra idé att blanda
flera nivåer av abstraktion i samma metod.

### Kinect Programming with Ruby

Killarna på [Thunderbolt Labs](https://twitter.com/thunderboltlabs)
visade några hack de gjort med Processing, OpenNI, JRuby och Kinect.
Tyvärr hade jag hoppats på något lite mer användbart.

### Marketing for Geeks

[Brian Doll](https://twitter.com/briandoll) föreläste om
olika former av marknadsföring som kan vara användbara för oss
utvecklare. Han tyckte verkligen att man ska hantera sin egen
marknadsföring, speciellt som kommunikationen med kunder
måste gå åt båda hållen.

En av hans rekomendationer var att läsa [Voice and
Tone](http://voiceandtone.com/) från MailChimp.

![Utsikt från Yasuragi](http://assets.athega.se/blogg/2012/06/yasuragi_evening_view.jpg)

## Lördag

### Building an army of robots

[Kyle Neath](https://twitter.com/kneath) från
[GitHub](https://github.com/) visade ett flertal av deras
interna system. (Det syntes verkligen att de lagt ner mycket tid
på att bygga välfungerande och framför allt snygga applikationer)

Några exempel:

 - GitHub Play (Streamad musik till alla anställda)
 - En privat klient för Campfire
 - The Graph Store (Grafer för **allt**)
 - Janky (Ett snyggare gränssnitt till CI-servern Jenkins)

Han hävdade att interna verktyg är en viktig
faktor när företagskulturen formas och att man
därför borde satsa lite extra mycket på dem.

### Mastering Database Design with Redis

Första halvan av föreläsningen bestod i en introduktion till Redis och
vad den är bra på, andra halvan gick ut på att ignorera detta och
använda Redis som en generell databas. Jag har lite svårt att se varför
man skulle vilja begränsa sig på detta sätt. Redis har blivit något av
en storfavorit, men det betyder inte att den lämpar sig speciellt bra
för komplexa relationer, sökningar eller sortering.

### Yay! Mocks!

[Corey Haines](https://twitter.com/coreyhaines) pratade om *Mocks*
eller snarare alla typer av *Test Doubles*.

Han hävdade att en anledning till att så många tycker illa om
*Test Doubles* är att de representerar en “reaktion av smärta”.

> Test Doubles often highlight pain

En tumregel är att man bara hanterar **vad** som ska göras i sina
*Controllers* och inte **hur**, det är oftast bättre att delegera vidare
till modellen.

Om testerna är svåra att skriva så ska man se det som en indikation
att man kanske behöver förändra sin design så att koden blir enklare
att testa.

> TDD is about refactoring away from discomfort

Hans argument reflekterade mina egna erfarenheter och åsikter
om att använda *Stubs* och *Mocks*.

### Perfectionists Anonymous

[Alan Gardner](https://twitter.com/mr_urf) och
[Erin O’Brien](https://twitter.com/coolaunterin) höll en gemensam
föreläsning om psykologin bakom perfektionism.

Tre punker som jag tyckte var extra bra:

 - Sätt inte skyhöga krav på dig själv
 - Lita på att andra gör ett bra jobb
 - Behandla varandra med respekt

De nämnde även #devmed, vilket är en mycket enkel meditationsform
som jag utövat till och från sedan Rocky Mountain Ruby förra året.

### Metrics Driven X

[Aaron Quint](https://twitter.com/aq) berättade om något han kallade
*Continuous Process Delivery* och vikten av att mäta **allt**.

> Numbers are important but most important is positive change.

Det finns två typer av mätvärden, kvalitativa och kvantitativa;

 - Kvalitativa mätningar kan ses som tillväxthastigheten för produkten
 - Kvantitativa mätningar kan ses som accelerationen av produktens tillväxt

Tre av de verktyg som de använder för att mäta trender
är Statsd, Graphite och deras eget projekt Graphiti.

### Adventures on the Golden Path

[Steve Klabnik](https://twitter.com/steveklabnik) beskrev resan från
Rails 1 till uppkommande Rails 4.

Kortfattat kan man beskriva de olika versionerna såhär:

 1. Vi kan göra vad ni kan göra.
 2. Vi kan göra det ni kan, men bättre.
 3. Totalrenovering inför framtiden.
 4. Nytt fokus på utvecklarglädje.

Steve ser de starka sociala konventioner som bildats runt Ruby on Rails
som en viktig anledning till att ramverket har blivit så populärt.

Några förbättringar som han skulle vilja se i Rails 4:

 - Ett bättre gränssnitt till routern: `Route.article(1).edit`
 - Att `rake` ersatte `rails` för alla kommandon som skrivs i
   terminalen.
 - Kommentarer i genererade modeller
 - Ingen delning av instansvariabler mellan kontroller och vyer.

Men han ser även att det skulle kunna ske lite förbättringar

![Träd i dimma](http://assets.athega.se/blogg/2012/06/yasuragi_trees_in_fog.jpg)

/ [Peter](/peter)
