---
title: "Att ta sig in i Zonen som systemutvecklare"
date: 2009-08-12
last_updated_by: peter
---
<p style="padding: 1em; background-color:#FAFAFA; border:1px solid rgba(0, 0, 0, 0.2); color:#999999; font-size:16px; text-shadow:0 0 1px white; -webkit-border-radius: 6px; -moz-border-radius: 6px; border-radius: 6px;">Jag har skrivit denna bloggpost utifrån mitt eget perspektiv som systemutvecklare, men jag hoppas att även andra kan ha nytta av det jag skrivit.</p>

Zonen eller “The Zone” är den tid då man glömmer bort tid och rum, när man kan arbeta med ett problem och komma fram till en lösning utan onödiga avbrott. För min egen del inträffar denna oftast sent på natten.

## Förebyggande

### Sov

Jag tycker att det absolut viktigaste när det kommer till förebyggande åtgärder är att sova tillräckligt. Hur länge man sover är inte speciellt viktigt, bara man sover effektivt.

Att skaffa en bättre säng (utvald baserat på min längd, vikt och sovstil) samt ergonomiska kuddar har gjort underverk för min nattsömn.

### Ät ordentligt!

Det har sagts tidigare och det tål att sägas igen, frukosten är det absolut viktigast målet på dagen.

Jag märker direkt att jag inte är lika skärpt om jag inte ätit en ordentlig frukost, redan där har man “slösat bort” halva arbetsdagen.

Jag äter oftast lunch ute på restaurang då det blir ett distinkt avbrott i arbetsdagen, detta gör att man återkommer till sina arbetsuppgifter med nya ögon och ökad energi.

<a title="Sandwiches with milk by Peter Hellberg, on Flickr" href="http://www.flickr.com/photos/peterhellberg/3418783140/"><img src="http://farm4.static.flickr.com/3301/3418783140_06866e6e8a.jpg" alt="Sandwiches with milk" width="500" height="375" /></a>

### Klättra

Min stora passion just nu är att klänga på stenblock, en sport (<a href="http://sv.wikipedia.org/wiki/Kl%C3%A4ttring#Bouldering">Bouldering</a>) där man tävlar med och mot sig själv. Oavsett vilken sport det är man utövar så anser jag att det är mycket viktigt att bli fysiskt utmattad för att må riktigt bra samt förbättra sin arbetsprestation.

#### Vidare läsning

 - [Zen to Fitness](http://zentofitness.com/)

### Rensa skrivbordet

Något jag hela tiden har förespråkat i mitt privatliv likväl arbetsliv så är det att ju färre prylar man har runt omkring sig desto mindre är chansen att man distraheras. Därför försöker jag hålla mitt skrivbord så tomt som möjligt, för att sedan under korta perioder belamra det med de anteckningar, dokument och böcker som rör mitt nuvarande arbete.

<a title="Athega, My desk by Peter Hellberg, on Flickr" href="http://www.flickr.com/photos/peterhellberg/2848071666/"><img src="http://farm4.static.flickr.com/3134/2848071666_2d30a2c484.jpg" alt="Athega, My desk" width="500" height="375" /></a>

#### Vidare läsning
 
 - [Unclutterer](http://unclutterer.com/)

### Diska

Att göra något så tråkigt som att diska får mig direkt att börja fundera på annat, ofta relaterat till något problem jag försökt lösa tidigare under dagen.

## Irritationsmoment

### Minimera antal irritationsmoment

Jag har för vana att skriva startscript för de olika projekt jag arbetar med så att jag snabbt och enkelt kan komma igång och jobba på morgonen, de startar oftast min texteditor (TextMate) och drar igång en eller flera servrar. (Thin, Apache/Passenger)

Ett annat litet irritationsmoment är strömförsörjningen till laptopen, laddare till mobilen, osv. Detta löser jag genom att ALLTID ha ett 3-vägs grenuttag på skrivbordet bredvid skärmen. Jag har även en extra eladapter hemma så att jag slipper packa upp den jag har i väskan.

### Stäng ner IM-klienten

Ett bra och relativt självklart tips är att stänga ner IM-klienten. Nuförtiden använder jag nästan uteslutande chatten i GMail för att hålla kontakten med mina kollegor och andra utvecklare, detta gör att jag undermedvetet flyttar över det mesta av chattandet till de tillfällen då jag kollar min mail. (Jag har självklart ingen mailklient igång som kan störa)

Passiv kommunikation som Twitter är att föredra framför IM då man själv styr över vilka tillfällen man aktivt deltar.

## Under tiden du arbetar

### Omgivning

Det är viktigt att man har en bekväm arbetsmiljö, vad som är bekvämt varierar självklart och man ska vara uppmärksam på detta. Under vissa perioder står jag upp (Höj och sänkbart skrivbord) och någon gång ibland tycker jag att det bästa sättet att ta sig in i Zonen är att sitta i soffan (helt oergonomiskt) med laptopen i knät och hacka kod. Övergripande är att få tid till att vara helt för sig själv. (Förutom planerade sessioner av parprogrammering och KORTA möten)

#### Vidare läsning

<ul>
  <li><a href="http://gettingreal.37signals.com/ch07_Alone_Time.php">Getting Real: Alone Time</a></li>
</ul>

### Stäng av datorn

Något av det bästa jag kan göra för att komma in i Zonen är helt enkelt att stänga av datorn. (Eller inte fullt lika drastiskt, flytta sig från datorn)

När jag har oklara krav, dåligt med idéer eller helt enkelt kört fast av någon annan anledning så brukar jag ta fram penna och papper och börja skissa. (Gillar att använda PILOT Fineliners och linjerade A5-kollegieblock)

Det är ofta enklast om man inte är så precis i det man ritar, om det är vyer man arbetar med så räcker det fint att rita fyrkanter och andra geometriska former.

Jag brukar skissa rätt grovt och sedan annotera med pilar kors och tvärs, ofta kommer jag fram till vad som fungerar och inte fungerar innan jag hunnit tillbaka till datorn. Det är oftast mycket lättare att ta sig in i Zonen om man har en mental bild av vad som ska göras.

<a title="Designing a new feature, with jQuery! by Peter Hellberg, on Flickr" href="http://www.flickr.com/photos/peterhellberg/3777750788/"><img src="http://farm4.static.flickr.com/3527/3777750788_16272d18dd.jpg" alt="Designing a new feature, with jQuery!" width="500" height="375" /></a>

### Byt arbetstid

Jag har oftast mycket lättare att ta mig in i Zonen på kvällar och nätter, om du är likadan som mig samt har möjlighet så kan det vara en bra idé att lägga om dina arbetstider så att de bättre reflekterar den tid som passar dig bäst.

Det är även naivt att tro man får dubbelt så mycket gjort på 40 timmar jämfört med 20 timmar. Det är den effektiva tiden vi vill maximera, inte den totala arbetstiden. Jobba ALDRIG övertid, det blir ingen lyckligare av.

### Lyssna på musik

Jag är en av många som inte kan jobba utan musik, det spelar inte så stor roll vilken genre det är, bara det inte är för “komplicerad” musik.

För min egen del betyder det att jag lyssnar på mycket minimal tech, ambient eller psytrance, när jag väl är inne i Zonen så lyssnar jag knappt på musiken, den blir snarare ett filter mot omvärlden. (Helst ska man ha ett par stora
hörlurar på sig, då noterar folk att man inte hör vad de säger)

#### Vidare läsning

 - [How to Get Into the Zone as a Programmer](http://www.techurbia.com/2009/02/how-to-get-into-the-zone-as-a-programmer.html)
 - [Flow: Get into the Zone at Work](http://www.thatvoodooyoudo.com/best-practice/flow/)
 - [7 Tips for programming in The Zone](http://www.computus.org/journal/?p=982)

// [[Peter]]
