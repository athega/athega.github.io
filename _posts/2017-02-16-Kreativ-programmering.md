---
title: "Kreativ programmering"
date: 2017-02-16
description: "På fredagseftermiddagar efter vårat sedvanliga månadsmöte brukar vi köra en session med någon form av internutbildning. Nu i februari gjorde vi det som en programmeringsutmaning som gick ut på att lite snabbt skapa något fint med bara kod."
tags:
  - nyhetsbrev
  - creative coding
  - webgl
  - shader art
  - glsl
last_updated_by: johan
image_url: /assets/legacy/uploads/2017/02/athega-creative-coding.jpg
---
<figure style="margin:0">
    <a href="https://www.vertexshaderart.com/">
        <img src="/assets/legacy/uploads/2017/02/vertexshaderart.jpg" alt="VertexShaderArt.com">
    </a>
</figure>

På fredagseftermiddagar efter vårat sedvanliga månadsmöte brukar vi köra en session med någon form av internutbildning.
Nu i februari gjorde vi det som en programmeringsutmaning som gick ut på att lite snabbt skapa något fint med bara kod.

<figure style="float:right;clear:right;margin:1em;">
    <a href="https://slides.com/johanberonius/shader-art/fullscreen">
        <img src="/assets/legacy/uploads/2017/02/athega-creative-coding.jpg" alt="Creative Coding - Intro presentation">
        <figcaption>Presentation av WebGL, GLSL och<br>VertexShaderArt</figcaption>
    </a>
</figure>

### Creative coding
Det brukar kallas ["creative coding"](https://en.wikipedia.org/wiki/Creative_coding) när man programmerar grafik och ljud från grunden för att skapa något underhållande och visuellt tilltalande.
Ofta använder man inte några andra verktyg än bara koden.
Poängen är helt enkelt att göra något fint och antagligen totalt onödigt, men det är väldigt roligt!

<figure style="float:right;clear:right;margin:1em;">
    <a href="https://www.vertexshaderart.com/art/mAZixq6fNzd7qSpQs">
        <img src="/assets/legacy/uploads/2017/02/technoball.jpg" alt="technoball">
        <figcaption>VertexShaderArt: technoball</figcaption>
    </a>
</figure>

### Begränsningar föder kreativitet

Möjligheterna är som vanligt obegränsade men när man sätter begränsningar skapas förutsättningar för att föda inspiration.
I det här fallet består begränsningen av att man endast skriver koden för en ["vertex shader"](https://en.wikipedia.org/wiki/Shader#Vertex_shaders), vilket normalt sett bara är en liten del av kedjan för att rendera 3D-grafik.
Vi använde oss av webbplatsen [VertexShaderArt.com](https://www.vertexshaderart.com/) där allt redan finns på plats så att man snabbt kan börja koda direkt i webbläsaren.
Därmed behöver man inte sätta upp någon utvecklingsmiljö eller installera andra verktyg.

<figure style="float:right;clear:right;margin:1em;">
    <a href="https://www.vertexshaderart.com/art/Ghsjg9yjpwFdatBgX">
        <img src="/assets/legacy/uploads/2017/02/flowerworm.jpg" alt="flowerworm">
        <figcaption>VertexShaderArt: flowerworm</figcaption>
    </a>
</figure>

### WebGL och shaders
Eftersom WebGL, "shaders" och programmeringsspråket GLSL var nytt för vissa började vi med en presentation som gav en kort introduktion från grunden.
Vi gick därefter vidare med att kolla igenom några videor med instruktioner och exempel för att komma i gång.
Tanken var att alla skulle hinna med att göra något kul på bara ett par timmar.
Även de som är mindre vara att skriva kod kunde utgå från ett exempel och genom att ändra lite siffror och parametrar uppnå ett unikt och persoligt resultat.
Det är kreativiteten som är det viktiga!

Kolla gärna in presentationen och några av de skapelser detta resulterade i som finns länkade här bredvid.
Och varför inte testa själv?

/ [Johan](/johan)
