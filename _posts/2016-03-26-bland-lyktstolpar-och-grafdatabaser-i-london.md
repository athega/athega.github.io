---
title: "Bland lyktstolpar och grafdatabaser i London"
date: 2016-03-26
last_updated_by: alex
---
Efter en grym konferens så är det dags att samla tankarna.

Starkast intryck gjorde Simon Wheatcroft som är en blind löpare. Han beskrev de val han har gjort i sitt liv och hur smärta är en utmärkt motivation till lärande, efter att du har sprungit in i en lyktstolpe så kommer du att komma ihåg var den står. Simon har lovat sig själv att aldrig ge upp och ville började springa utomhus. Genom att använda RunKeeper till att veta var han är i förhållande till hinder som han tidigare hade stött på har han byggt upp en mental karta över 3 miles som han använder när han tränar. Simon har redan sprungit flera olika lopp som han har genomfört tillsammans med seende vänner. Han vill nu testa sig själv och ska genomföra ett ultramaraton utan hjälp av vänner. Tillsammans med IBM så utvecklar han en app som ska hjälpa honom att hålla rätt kurs genom den nordafrikanska öknen.

En av de roligaste föreläsningarna och som samtidigt öppnade mina ögon för grafdatabaser var Jim Webbers föreläsning om hur man kan använda Neo4j till att upptäcka mönster som tyder på bedrägeriförsök i realtid. Tydligen var det inte bara jag som uppskattade Jims humor och kunnande då han fick flest positiva röster av någon talare den dagen, 99% var positiva. Han fick mig att gå på ytterligare en föreläsning om Neo4j och jag letar nu efter problem som kan lösas med en grafdatabas.

Den föreläsning som förmodligen var mest kopplat till mitt nuvarande uppdrag var Meet the node.js anti-patterns. Pedro Teixeira och Igor Soarez gick igenom 25st anti-patterns i node.js. Självklart var det många som man redan kände till men en del var ögonöppnare som gjorde att jag förstod mönster i vissa appars minnesallokering. Detta kommer jag garanterat använda mig utav i mitt arbete.

Tackar Qcon och Athega som gjorde detta riktigt lyckat!
