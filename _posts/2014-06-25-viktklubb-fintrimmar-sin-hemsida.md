---
title: "Så ska Viktklubb fintrimma sin hemsida för att vinna slaget om bantarna"
date: 2014-06-25
description: "Viktklubb pressas av konkurrensen. Nu måste försäljningen öka. Lark Davis berättar om nya optimeringsverktyg för näthandel."
tags:
  - nyhetsbrev
last_updated_by: chrille
image_url: http://athega.se/images/employees/lark/medium.jpg
---
##Aftonbladets Viktklubb pressas av konkurrensen. Nu måste försäljningen öka."

**[Lark Davis](/lark) berättar om nya optimeringsverktyg för näthandel.**

_Lark, hur ska ni göra för att öka Viktklubbs försäljning?_

– Viktklubb startade 2003 och var först med viktminskning på nätet. 500 000 medlemmar har sedan dess gått ner i vikt med individuellt anpassade program. Idag dyker det upp nya aktörer med liknande erbjudanden. Vi måste helt enkelt tänka nytt för att få fler som besöker Viktklubb att också bli medlemmar.

I grunden handlar det om att göra hela sajten mer inbjudande. Eftersom det är jag som ansvarar för front-end utvecklingen är det mitt ansvar att fintrimma alla gränssnitt och framför allt startsidan så att den verkligen säljer.

![Lark Davis](http://athega.se/images/employees/lark/wide.jpg)
_Athegakonsulten Lark Davis hjälper Viktklubb att öka försäljningen med optimeringsverktyg för näthandel._

_Hur testar man om en sida säljer?_

– För några veckor sedan lanserade Viktklubb en ny sajt som vi kan arbeta med på ett nytt sätt. Ett viktigt verktyg i det arbetet är [Optimizely](https://www.optimizely.com/), en nättjänst som används för så kallad A/B-testning. Istället för att gissa hur en sida ska se ut väljer man ut några av sina bästa förslag och testar dem mot varandra i den dagliga driften. Det förslag som ger bäst resultat vinner och testas därefter mot en förfinad variant. Och så fortsätter man tills man har hittat den version som ger maximal säljeffekt.

_Exakt vad kan du testa?_

– Med Optimizely kan jag testa budskap, bilder, färgsättning och grafisk formgivning. Men jag vet inte vad besökarna gör på sajten. För att ta reda på det använder jag webbstatistikverktygen Mixpanel och SiteCatalyst. 
    Var kommer besökarna ifrån? Vad klickar de på? Hur länge stannar de? Var lämnar de sajten? Alla såna frågor går det att få svar på.

_Vad är dina erfarenheter hittills?_

– De nya optimerings- och webbstatistikprogrammen är supereffektiva och representerar framtiden för all typ av näthandel. Att inte använda dem är detsamma som att skänka bort marknadsandelar.

_Lark Davis,<br>
front-end utvecklare på Athega_
