---
title: "Är du skicklig systemutvecklare och ensam? "
date: 2013-01-15
last_updated_by: tobbe
---
_Gillar du konsultrollen och är egen företagare, men känner dig lite ensam? 
Då kanske vårt erbjudande är något för dig._

Vi skapar ett nätverk runt Athega som är mer än bara uppdragsförmedling. Vi vill utgöra en samlingsplats för specialister. Vi har tjänster för systemutvecklare som jobbar som egna företagare. Vi vet hur det är och kan därför anpassa tjänsterna så att de passar perfekt. Vi strävar efter att vara mycket mer än en konsultmäklare som bara förmedlar uppdrag och pressar priser.

_Vi erbjuder_

- **Tillfällig kontorsplats** på vårt fina kontor på Kungsholmen. Du kan också nyttja kontoret för kundmöten, seminarier/workshops eller utbildning.
- **Försäljningsstöd.** Förutom uppdrag erbjuder vi stöd i prisdiskussioner och intervju.
- **Väckarklocka.** Vi försöker hitta något till dig att göra i god tid innan ditt uppdrag går ut.
- **Ramavtalsupphandling.** Tillsammans har vi bättre chanser.
- **Gemensamt varumärke.** Använd vårt varumärke jämte ditt eget. Vi satsar mycket på marknadsföring av varumärket, “Athega”.
- **Kompetensutveckling.** Våra internutbildningar och konferenser blir tillgängliga för dig och du kan även själv bidra med innehåll och idéer.
- **Tips och kunskap för egna företagare.** Frågor som t.ex. tjänstebil, pension, utdelning kontra lön avhandlas.
- **Teambyggande aktiviteter** som ger ett socialt sammanhang. Sker oftast i samband med någon nyttig föreläsning eller labb.

Kontakta oss om du är nyfiken. torbjorn @ athega.se

-----------------------------------------------------------------

>![Peter](https://athega.se/system/uploads/2013/10/hoger_peter.png)
> 
> Peter berättar om Athega
>------------ 
>"Athega är ett lite ovanligt konsultföretag i IT-branschen. Jag har varit min egen sen 2007 och vill inte bli anställd. Däremot jobbar jag gärna via ett konsultföretag för att det är kul att ha jobbkompisar och vara en del av ett gäng. 

>De flesta andra konsultföretag vill bara ha fast anställda. Enda alternativet som återstår då är förmedlingsföretagen och det har jag provat med mindre lyckat resultat. 

>På Athega kommer man snabbt in i gänget även som egen företagare och stämningen är bra – precis som uppdragen."
