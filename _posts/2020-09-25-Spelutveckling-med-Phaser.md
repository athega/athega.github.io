---
title: "Spelutveckling med Phaser"
date: 2020-09-25
description: "Vi utmanar oss att snabbt bygga spel för webben i JavaScript med hjälp av ramverket Phaser."
tags:
  - internutbildning
  - spel
  - phaser
  - javascript
last_updated_by: johan
image_url: /assets/blog/2020/09/phaser.png
---
<iframe src="https://athega.se/phaser-games/hello-phaser.html" style="display: block; width: 100%; height: 16rem; border: 0; margin-bottom: 1em;"></iframe>

Efter en ovanligt lugn vår och sommar var det i september dags för ett månadsmöte med efterföljande internutbildning.
Trevligt som vanligt att träffa kollegorna på Athega även om det genomfördes som ett "hybridmöte" med några på plats på kontoret och andra på distans.
Denna gång utmanade vi oss själva att snabbt bygga ihop enkla spel som går att köra i webbläsaren. Detta gjordes i JavaScript med hjälp av ramverket [Phaser](https://phaser.io/).

<figure style="float: right; clear: right; margin: 1em 0 1em 1em; max-width: 336px;">
    <a href="https://slides.com/johanberonius/phaser/fullscreen">
        <img src="/assets/blog/2020/09/phaser.png" alt="Spelutveckling med Phaser">
        <figcaption>Presentation av Phaser och upplägget för utmaningen</figcaption>
    </a>
</figure>

### Phaser

Phaser är ett ramverk som gör det snabbt att komma igång att skapa ett spel. Har man bara koll på grunderna inom webbutveckling, framför allt JavaScript, är det enkelt att börja med.
Phaser fungerar i alla moderna webbläsare, både mobil och desktop, men även i de något äldre då den ser till att grafiken körs på WebGL alternativt Canvas och ljudet på Web Audio alternativt HTML Audio beroende på vad som stöds.
Det finns ett stort API att gräva i med funktioner för sprites, animationer, partiklar, fysik med mera. Det gör att koden man skriver för att styra ramverket blir ganska deklarativ och därmed inte nödvändigtvis allt för avancerad.

<figure style="float: right; clear: right; margin: 1em 0 1em 1em; max-width: 336px;">
    <a href="/phaser-games/hover-craft-racer/">
        <img src="/assets/blog/2020/09/hover-craft-racer.png" alt="Hover Craft Racer">
        <figcaption>Hover Craft Racer</figcaption>
    </a>
    <small>Sväng med höger/vänster-piltangent och gasa med uppåtpil.</small>
</figure>

### Utmaningen

Vi delade in oss i lag om två-och-två. Det var som sagt ingen tung JavaScript-programmering det handlade om, men en fördel om någon i laget är bekväm med det ändå.
Annars ligger tonvikten på inspiration och kreativitet, att komma på vad man vill skapa är grundförutsättningen.
Eftersom en annan förutsättning var att det skulle gå fort, några timmmar på en eftermiddag bara, ville vi undvika att fastna på något. Därför utgick vi från en tutorial om 10 steg som man kunde bygga vidare på.
Ett förslag var att tänka på enkla, klassiska spel som t.ex. Pong, Asteroids eller Snake.

<figure style="float: right; clear: right; margin: 1em 0 1em 1em; max-width: 336px;">
    <a href="/phaser-games/ct-breakout/">
        <img src="/assets/blog/2020/09/ct-breakout.png" alt="CT Breakout">
        <figcaption>Breakout</figcaption>
    </a>
    <small>Styr höger/vänster med mus eller pekskärm.</small>
</figure>

### Tävlingen

Efter att momentet med att skapa spelen var avklarat var tanken att alla skulle få en chans att slå high-score på de andras spel, men någon fullständig turnering hanns tvärr inte med.
Däremot delades det ut guldstjärnor för prestationer som att färdigställa ett spelbart spel, lägga till egen grafik och musik samt bonuspoäng till favoriter.

Vi hade kul både med att koda och att spela. Några av spelen det resulterade i finns länkade här bredvid. Hur många poäng kan du få?

<figure style="float: right; clear: right; margin: 1em 0 1em 1em; max-width: 336px;">
    <a href="/phaser-games/super-mushroom-man/">
        <img src="/assets/blog/2020/09/super-mushroom-man.png" alt="Super Mushroom Man">
        <figcaption>Super Mushroom Man</figcaption>
    </a>
    <small>Spring med höger/vänster-piltangent och hoppa med uppåtpil.</small>
</figure>

/ [Johan](/johan)
