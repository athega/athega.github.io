---
title: "Nya UR Play rosas på Twitter."
date: 2013-02-17
description: "Målet är att bli en av världens bästa play-siter."
tags:
  - nyhetsbrev
last_updated_by: mats
image_url: https://athega.se/system/uploads/2013/10/johan-beronius_small.jpg
---
<p style="padding: 1em; background-color:#FAFAFA; border:1px solid rgba(0, 0, 0, 0.2); color:#999999; font-size:16px; text-shadow:0 0 1px white; -webkit-border-radius: 6px; -moz-border-radius: 6px; border-radius: 6px; margin-bottom:30px;">Nya UR Play släpptes 30 januari och fick snabbt beröm. Målet är att bli en av världens bästa play-siter. Vi ringde upp två som var med på resan.</p>

<img class="float_right" alt="UR" src="http://i4.createsend1.com/ei/j/65/C0E/78E/063854/ur.png" >

> “Lätt den snyggaste playsiten”

> “Sjukt vacker även på insidan”

### Daniel Elliott, du ansvarade för utvecklingen, hur känns det?

Alla på UR är klart stolta över det vi åstadkommit och blir taggade att fortsätta utveckla UR Play.

### Ni siktar på att bli bästa play-siten i världen, hur ska det gå till?
Strategin är att noggrant följa hur våra tittare och lyssnare använder UR Play, speciellt i samspel med sociala medier. Förstår vi detta fullt ut så kan vi också kontinuerligt skapa en ännu bättre on-demand-tjänst.

### Hur mycket resurser behövs för att nå den här nivån?

Vi hade ett team på fyra personer med uppgift att ta fram syfte, mål, interaktion, design och prototyp. Sedan hade vi tre personer som anpassade och tog fram ny back-end och tjänster. Och slutligen hade vi ett team på fyra personer som implementerade och testade nya UR Play i vårt CMS. Totalt har det tagit 10 månader från start till mål och drygt 12 manmånader. Att det tagit lång tid beror på att projektet fått vänta på en del infrastrukturella förändringar som vi arbetat med under 2012.

<div class="float_right" style="max-width:342px; margin-left: 10px;">
<img alt="Johan Beronius" src="http://i1.createsend1.com/ei/j/65/C0E/78E/063854/johan-beronius.jpg"/>
<small>Johan Beronius ansvarade för webb- och systemutvecklingen på nya UR Play.</small>
</div>

### Johan Beronius, du jobbar hos oss på Athega och ansvarade för webb- och systemutvecklingen. På vilket sätt är den responsiva designen annorlunda?

UR Play har redan från starten byggts för alla typer av webbläsare. Alla funktioner och all information finns tillgänglig även för mindre webbläsare som mobiler och surfplattor. Det gör att målgruppen för webbplatsen blir bredare och man slipper speciella appar för olika telefoner.

### UR har ju mycket material att publicera, hur påverkade det ditt och gruppens arbete?

Det är riktigt skoj att bygga en ny webbplats som från dag ett är fylld med så mycket bra innehåll. Under utvecklingen hjälpte det oss att snabbare ge sidorna en mer färdig känsla.

### Vilken play-site tycker du är vassast i världen nu?

Play- och on demand-tjänster för video är hett och det dyker hela tiden upp många nya sätt att titta på program. En styrka hos UR Play är som sagt den stora mängden program samt att de finns tillgängliga för alla under en längre tid och dessutom är reklamfria. Kan inte säga vilken site som är vassast, men UR ligger långt framme.
