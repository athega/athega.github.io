---
title: "Athega Code Base 2017"
date: 2017-12-08
description: "Årets hack day (eller Code Base som vi kallar det) gick mer eller mindre traditionsenligt av stapeln ute på Söderarm, sista utposten i Stockholms skärgård."
tags:
  - acb
  - nyhetsbrev
  - blogg
  - söderarm
last_updated_by: chrille
image_url: https://athega.se/system/uploads/2017/12/acb-thumb.jpg
---
Årets hack day (eller Code Base som vi kallar det) gick mer eller mindre traditionsenligt av stapeln ute på Söderarm, sista utposten i Stockholms skärgård.

Vi åkte någon månad tidigare än normalt, så vädret var helt fantastiskt. Klart och med fri sikt till jordens krökning. Detta utnyttjade vi till fullo då vi satt i öns högsta torn (bortsett från fyren då) med fönster i alla riktningar.

![Söderarm](https://athega.se/system/uploads/2017/12/soderarm.jpg)

Årets projekt handlade bland annat om ljudbearbetning av låtar från Spotify direkt i webbläsaren. [Micke](/micke) gjorde med detta ett spel där du skulle matcha takten i låten så bra som möjligt.

[Torbjörn](/tobbe) och [Andreas](/andreas) jobbade med ett avancerat bevattningssystem i Arduino.

[Krister](/krister) tränade sin monsterdator att känna igen personer från ett stort bildbibliotek. När hans kamera fick syn på ett ansikte visade datorn fler bilder av samma person, i realtid.

[Mats](/mats) fick till en något enklare variant av samma sak, fast på en Rasberry Pi.

[Christian](/chrille) byggde en [Quiz](https://github.com/athega/athega-quiz) i React som styrdes av en Tessel med RFID-läsare.

I år hade vi med oss ett [filmteam](http://www.fishtank.nu/) som spelade in en film om våra Code Base-tillställningar:

<iframe width="560" height="315" src="https://www.youtube.com/embed/4AxhrhygTVg" frameborder="0" gesture="media" allow="encrypted-media" allowfullscreen></iframe>
